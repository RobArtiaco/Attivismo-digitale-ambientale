Obiettivo: L’obiettivo di questa ricerca è esplorare il fenomeno dell’attivismo ambientale digitale partendo 
dall’ipotesi che il tipo di partecipazione e l’interesse verso specifiche tematiche ambientali sia condizionato dal 
risiedere in un particolare territorio (Stedman, 2002). In particolare, il lavoro si concentra sull’Italia, suddivisa per 
macroaree: nord, centro e sud. 

Design/metodologia/approccio: La metodologia utilizzata è di tipo mixed: a una prima parte della ricerca 
condotta con una survey su un campione di utenti italiani di internet (approccio quantitativo) ne è seguita una 
seconda condotta con l’analisi del contenuto testuale dei profili Twitter di Legambiente (approccio qualitativo). La 
parte di analisi del contenuto è servita a capire se quanto emerso dalla survey fosse coerente con quanto espresso 
nelle visioni e negli interessi da parte delle associazioni: per questo motivo il disegno può essere definito, secondo 
la definizione di Creswell e Plano Clark, un disegno integrato o nidificato (Amaturo & Punziano, I mixed methods 
nella ricerca sociale, 2016). 

Originalità/valore: In Italia c’è una scarsa attenzione al tema dell’attivismo ambientale digitale, o meglio le 
ricerche risultano essere circoscritte a casi studio specifici, basati spesso su un solo social network di riferimento. 
Quindi con il presente lavoro, basato su una survey, si vuole superare questo limite per arrivare ad avere una 
prospettiva globale del fenomeno. 

Linguaggi utilizzati: R

Software utilizzati: RStudio, Nvivo

Keywords – attivismo digitale, attivismo ambientale, cambiamento climatico, social network

<!---
RobArtiaco/RobArtiaco is a ✨ special ✨ repository because its `README.md` (this file) appears on your GitHub profile.
You can click the Preview link to take a look at your changes.
--->
